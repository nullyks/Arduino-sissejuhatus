# Sissejuhatus Arduino arendusplaatide kasutamisse

See õppematerjal kajastab Arduino arendsuplaadi kasutuselevõtmist. Materjalis selgitatakse, kuidas paigaldada ja seadistada vajalik tarkvara, ühendada arendusplaat arvutiga ning laadida arendusplaadile oma programm.

Samuti annab materjal kiire ülevaate Arduino arendusplaadi viikudest ning nende kasutamisest. Materjalis demonstreeritakse nupuvajutuse lugemist ja LED-i sisse ja välja lülitamist. 

## Õpiväljundid

Materjali edukalt läbinud õppija oskab:

*   paigaldada ja seadistada Arduino arendusplaadi kasutamiseks vajalikku tarkvara;
*   ühendada Arduino arendusplaadi arvutiga ja laadida arendusplaadile oma programmi;
*   eristada Arduino arendusplaadi viike ja selgitada nende kasutusvaldkondi;
*   Arduino arendusplaadiga ühendada nupu ja lugeda nupuvajutust;
*   Arduino arendusplaadiga ühendada LED-i ja seda juhtida;

## Vajalikud vahendid

*   1 x Arduino UNO arendusplaat koos sobiva USB kaabliga
*   4 x LED (soovitavalt erivärvilised)
*   4 x takisti (100 Ohm)
*   1 x makettplaat
*   1 x nupp (makettplaadiga ühilduv)
*   makettplaadi juhtmed (isane-isane)

## Õppematerjali osad

*   Arduino IDE tarkvara paigaldamine ja seadistamine
*   Arduino arendusplaadi ühendamine arvutiga
*   Arduino  UNO arendusplaadi viigud ja nende otstarve
*   Oma programmi laadimine Arduino arendusplaadile
*   Nupu lugemine
*   LED-i juhtimine
*   Iseseisvad ülesanded

## Õppematerjali koostajad

Tanel Toova (tanel.toova@tlu.ee)